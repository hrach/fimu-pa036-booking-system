Rezervační sytém multikina
==========================

1. Předmět projektu
-------------------
**1.1. Výchozí stav**

Investor (dále provozovatel) vstupuje do nového segmentu zábavy - provoz multikina a potřebuje rezervační systém pro jednotlivé sály v kině. Provozovatel již úspěšně provozuje jiné projekty a má hotovou integraci platebních brán. Jeho cílem je vytvořit konkurenčně schopný rezervační systém místenek v jeho novém kině.

**1.2. Účel projektu**

Provozovatel požaduje vysokou konkurenceschopnost rezervačního systému, respektive multikina. Provozovatel plánuje v blízké budoucnosti vybudovat i multikino v dalších městech. Provozovatel má zájem nabízet různé cenové hladiny pro filmy v 3D a v 2D, pro různé věkové skupiny apod. Součástí zadání je požadavek na evidenci zákazníků, jejich klub a možné slevy.

**1.3. Klíčové požadavky**

*1.3.1. Požadavky multikina*

Systém je připraven pro nasazení v neomezeném množství kin, která mají neomezené množství sálů. Jednotlivá nabídka filmů v jednotlivých kinech se může lišit.

*1.3.2. Místenky*

Systém umožňuje nákup jednotlivé místenky pro konkrétní film v konkrétním sále. Cena místenky může být ovlivněna filmem (a jeho typem, např. 3D), sálem a konkrétním místem a samotným zákazníkem (členství v klubu).

*1.3.3. Přehled v nejbližší době vysílaných filmů a volných míst*

Aplikace poskytne jednoduchý přehled pro LCD televize na pokladně. Tento přehled bude obsahovat promítané filmy, které ještě ten den budou odvysílány. Upoutávky na jednotlivá filmová promítání budou zobrazeny s doprovodnými texty a časy jejich vysílání a dále se budou zobrazovat aktuální počty volných míst k zakoupení.